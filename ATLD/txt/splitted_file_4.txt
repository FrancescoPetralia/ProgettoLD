via della verità e della salvezza era pieno di sonno, e quindi non cosciente. 
Durante il cammino attraverso la selva Dante giunge ai piedi di un colle alla fine 
di quella spaventosa valle: il monte è illuminato dai raggi del sole, portando speranza 
al povero Dante e quieta anche la paura che era durata così tanto nel profondo del suo 
cuore nella notte passata con tanta angoscia. Dante si sente così spaventato nell’animo 
e guarda il cammino intrapreso fino a quel momento così terribile da non lasciare vivo 
nessuno, e si sente come colui che dopo essere sopravvissuto ad una tempesta volge gli 
occhi per guardare l’acqua pericolosa.
Dopo essersi riposato Dante riprende il cammino cercando di salire il monte, ma all’inizio
della salita si presenta davanti al pellegrino una lonza agile e molto veloce, ricoperta 
dal pelo maculato: non si allontana ma ostacola il cammino di Dante a tal punto che egli 
è sul punto di ritornare indietro. Sono le prime ore del mattino, nella stagione 
primaverile, e Dante vendendo nel cielo il sole e le stelle cerca di ritrovare la 
speranza di salvarsi dal pericoloso animale; ma tale speranza svanisce quando il 
pellegrino viene ostacolato da un altro animale: un leone, che si muove verso Dante con 
la testa alta e con fame rabbiosa da trasmettere così tanta paura che sembra che anche 
l’aria tremasse alla sua presenza. Si presenta come ostacolo a Dante anche una lupa, che 
così bramosa nella sua magrezza causa al pellegrino tanta sofferenza e apprensione 
portando Dante a perdere del tutto la speranza di raggiungere la cima del monte. 
Dante si allontana dal monte per la paura verso la lupa, sentendosi come colui che 
facilmente vince al gioco ma arriva l’occasione in cui perde e si rattrista.
Mentre Dante si sente sempre più cupo e triste gli appare dinanzi agli occhi una figura, 
che per un lungo tempo nella storia non venne mai nominato, e quando lo spaventato 
pellegrino lo vede gli chiede chi fosse e se si trattava di un uomo o di uno spirito. 
L’altro risponde di essere l’antico poeta Virgilio, che nacque al tempo di Giulio Cesare 
e visse sotto l’impero di Augusto e cantò le gesta di Enea dopo la guerra di Troia. 
Virgilio chiede a Dante il perché del suo arresto verso la salita del monte, e il 
pellegrino spiega la sua paura di salire a causa della lupa che gli ostacola il cammino. 
Virgilio gli rivela che non è quella la strada giusta per salvarsi, poiché quella bestia 
non lascia passare nessuno per la sua strada e l’ostacola tanto che può uccidere, ma la 
sua malvagità però sarà presto sconfitta portandola a morire con dolore. 
Virgilio consiglia Dante di seguirlo e l’antico poeta sarà la sua guida per salvarlo 
attraverso un luogo eterno, dove si odono le grida disperate di chi soffre da molto tempo
 e invoca per il dolore la seconda morte; vedranno coloro che nel fuoco sono felici 
 perché sperano di raggiungere, quando sarà il loro momento, le anime beate, le quali 
 Dante potrà vedere accompagnato da un’altra anima degna di salire nel cielo.
Dante a queste parole si rivolge a Virgilio chiedendogli in nome di Dio di aiutarlo a 
salvarsi da questo male, se non addirittura dalla morte, per guidarlo nei 
luoghi descritti. 
A questo punto i due poeti intraprendono il lungo viaggio versi i regni eterni.
